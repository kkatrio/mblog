---
title: Κριτική βιβλίου:"Χωράει όλη η αρχαιότητα στο ασανσέρ;", Θεόδωρος Παπακώστας. 
date:  2022-01-11 21:55:11 +0300
---

Είμαι σίγουρη πώς δεν χωράει, ήμουν σίγουρη απ' τη στιγμή που αποφάσισα να αγοράσω το βιβλίο. Ο τίτλος όμως catchy σε κάνει να σκέφτεσαι, μήπως όντως χωράει; Το βιβλίο είναι ένας διάλογος μεταξύ ενός αρχαιολόγου (εγώ τον λέω Αρθούρο) και έναν... δεν έχουμε ιδέα τι ήταν ο άλλος άνθρωπος, στις 280 σελίδες του βιβλίου δεν φαίνεται να απασχολεί τον αρχαιολόγο. Ο Αρθρούρος και ο Μπάμπης, που δεν συστήθηκαν ποτέ, κλείστηκαν σε ένα ασανσέρ και ο Αρθούρος αποφάσισε να του μάθει 2-3 πράγματα για τον αρχαίο κόσμο. Το ύφος του Αρθούρου μπλαζέ και του Μπάμπη το IQ, χαρτοπετσέτας. Ας παραθέσω τώρα τα θετικά του βιβλίου: σ' αυτές τις 280 σελίδες ο συγγραφέας κατάφερε να διηγηθεί την προϊστορία (από την παλαιολιθική εποχή) και ιστορία έως το 324μΧ. Κατάφερε επίσης να γράψει με τέτοιον τρόπο, ώστε να φτιάξω μια νοερή χρονογραμμή και να τοποθετήσω μία - μία τις πληροφορίες που διάβασα σε αυτήν. Τέλος, με παρακίνησε να φτιάξω μια υπαρκτή, χειρόγραφη χρονογραμμή την οποία εμπλούτισα με ιστορικά ορόσημα από άλλα βιβλία. Σε επόμενο άρθρο θα κοινοποιήσω τη χρονογραμμή, η οποία ίσως λειτουργήσει βοηθητικά για αυτό και άλλα βιβλία ιστορίας.

Χωράει τελικά η αρχαιότητα σε ένα ασανσέρ; το μονο που μένει είναι να αγοράσεις το βιβλίο, να κλειστείς σε ένα ασανσέρ και να διαβάσεις τις 280 σελίδες.

Καλή ανάγνωση και η χρονογραμμή είναι on the way.
