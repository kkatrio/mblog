---
title: "Καραντίνα και χαρακτηριστικά προσωπικότητας"
date:  2020-04-14 17:13:11 +0300
---


Πώς βιώνεις τη καραντίνα; Τι ρόλο παίζει η προσωπικότητα σου; Υπάρχουν προσωπικότητες που θα μπορούσαμε να προβλέψουμε ότι θα ανταποκριθούν καλύτερα στην καραντίνα; 

Η ανθρώπινη προσωπικότητα είναι μοναδική και πολύπλευρη με χαρακτηριστικά πρότυπα σκέψης, συναισθήματος και συμπεριφοράς. Είναι ενας συνδυασμός ενδογγενών και περιβαλλοντικών παραγόντων, καθώς και εμπειριών. Η προσωπικότητα κάποιου μπορεί να αλλάξει, αλλά τα βασικά χαρακτηριστικά του παραμένουν σταθερά στη διάρκεια της ζωής του. 

Οι ψυχολόγοι έχουν καταλήξει σε ένα μοντέλο ταξινόμησης των προσωπικοτήτων, το λεγόμενο “Big 5”. Το μοντέλο αυτό αποτελείται από τις εξής κατηγορίες: 

Πνευματική διαθεσιμότητα (Openness to experience). Τα άτομα σε αυτήν την κατηγορία είναι πιο πιθανό να αναζητήσουν μια ποικιλία εμπειριών, νιώθουν άνετα με το άγνωστο και εκδηλώνουν ανοχή απέναντι στο αβέβαιο. 

Ευσυνειδησία (Conscientiousness). Τα άτομα σε αυτήν την κατηγορία έχουν την τάση να είναι υπεύθυνα, οργανωτικά , εργατικά και να κινητοποιούνται προς κάποιον στόχο. Η ευσυνειδισία 
θεωρείται συνέπεια της διαδικασίας [αυτορρύθμισης](../vocabulary#αυτορρύθμιση) και σχετίζεται με τον έλεγχο των παρορμήσεων. 

Εξωστρέφεια (extraversion-introversion). Τα εξωστρεφή άτομα είναι κοινωνικά, ομιλιτικά, και τείνουν να αναζητούν διαφορετικές εμπειρίες και κοινωνικές συνδέσεις. Τα πολύ εξωστρεφή άτομα πολύ πιθανόν να βαρεθούν ή να νιώσουν άγχος, αν περάσουν πολύ χρόνο μόνοι τους. 

Καλή προαίρεση (agreeableness). Τα άτομα σε αυτήν την κατηγρία περιγράφονται ως συνεργάσιμα, φιλικά και ευγενικά. Ακόμη, εκδηλώνουν στοργή και είναι αξιόπιστα με έντονη ενσυναίσθηση. 

Νευρωτικότητα (neuroticism). Άτομα με υψηλή βαθμολογία αυτού του χαρακτηριστικού τείνουν να αγχώνονται, να είναι ανασφαλή και να αισθάνονται ανεπαρκή. Επιπρόσθετα, η νευρωτικότητα προσδιορίζεται, συνήθως, απο τάση προς κατάθλιψη. 

Πού θα παρουσίαζες υψηλή και πού χαμηλή βαθμολογία; Κάνε ένα μικρό διάλειμμα και σκέψου πώς βιώνεις την καθημερινότησα σου αυτό το διάστημα. Σκέψου αν σου αρέσει ο τρόπος που αντιμετωπίζεις την κατάσταση. 

Παρότι τα χαρακτηριστικά γνωρίσματα της προσωπικότητας τείνουν να μένουν σταθερά κατά την διάρκεια της ενήλικης ζωής, υπάρχουν έρευνες που δείχνουν πώς υπάρχει χώρος για βελτίωση. Με προσπάθεια και λίγη τύχη, ίσως ειναι δυνατό να ξεφύγουμε από συγκεκριμένα μοτίβα συμπεριφοράς και να ενεργήσουμε όπως θα θέλαμε.

Πηγές:

[psychology.now.gr](https://www.psychologynow.gr/arthra-psyxologias/prosopikotita/symperifora/7908-to-montelo-ton-5-paragonton-tis-prosopikotitas.html)
[psychologytoday.com](https://www.psychologytoday.com/intl/basics/big-5-personality-traits)
